Atıf-AynıLisanslaPaylaş 4.0 Uluslararası

=======================================================================

Creative Commons Corporation ("Creative Commons"), bir hukuk firması
değildir ve avukatlık hizmetleri veya hukukî danışmanlık hizmeti
vermemektedir. Creative Commons kamu lisanslarının dağıtımı,
avukat-müvekkil ilişkisi veya başka türlü bir ilişki oluşturmamaktadır.
Creative Commons, lisanslarını ve buna ait bilgileri "olduğu gibi"
temin etmektedir. Creative Commons, söz konusu lisansları, şartları ve
koşulları kapsamında lisanslanan hiçbir materyal veya diğer bilgiler
ile ilgili hiçbir taahhütte bulunmamaktadır. Creative Commons, mümkün
olan en geniş kapsamda, bunların kullanımından kaynaklanan zararlara
ilişkin hiçbir sorumluluk kabul etmez.

Creative Commons Kamu Lisanslarının Kullanımı

Creative Commons kamu lisansları, telif hakları ve aşağıda kamu
lisansında belirtilmiş olan bazı diğer haklar ile korunan özgün içerik
ve diğer materyalleri paylaşmak amacıyla, eser sahipleri ve diğer hak
sahiplerinin kullanabileceği standart şart ve koşulları ortaya
koymaktadır. Aşağıda belirtilmiş olan hususlar yalnızca bilgilendirme
amacını taşımakta olup, sınırlayıcı değildir ve lisanslarımızın bir
parçasını teşkil etmemektedir.

    Lisans verenler ile ilgili hususlar: Kamu lisanslarımız, telif
    hakkı ve bazı diğer haklar ile yasaklanmış kullanım şekli hariç,
    materyalin diğer biçimlerde kullanımına umumi izin verme yetkisine
    sahip olanlar tarafından kullanılması içindir. Lisanslarımız gayri
    kabili rücudur. Lisans verenler, lisansı kullanmadan önce ilgili
    şart ve koşulları okumalı ve anlamalıdırlar. Lisans verenler
    ayrıca, kamunun ilgili materyali beklendiği şekilde tekrar
    kullanabilmesi için lisanslarımızı kullanmadan / uygulamadan önce
    gerekli tüm hakları güvenceye almalıdır. Lisans verenler, lisansa
    tâbi olmayan her türlü materyali açık bir şekilde işaretlemelidir.
    Buna, diğer CC-lisanslı materyaller veya bir telif hakkı istisnası
    veya sınırlaması kapsamında kullanılan materyaller de dâhildir.
    Lisans verenler ile ilgili daha fazla hususlar:
    wiki.creativecommons.org/Considerations_for_licensors

    Kamu ile ilgili hususlar: Lisans veren, kamu lisanslarımızdan
    birini kullanmak suretiyle, belirlenmiş şartlar ve koşullar
    çerçevesinde lisanslı olan materyalin kullanımına ilişkin umumî
    izin vermektedir. Herhangi bir nedenle lisans verenin izni
    gerekmiyorsa - örneğin, telif hakkı ile ilgili herhangi bir istisna
    veya sınırlamadan dolayı- bu durumda, söz konusu kullanım lisansa
    tâbi değildir. Lisanlarımız yalnızca, lisans verenin lisans verme
    yetkisinin olduğu telif hakkı ve diğer bazı haklar çerçevesinde
    izin vermektedir. Lisanslı materyalin kullanımı, başkalarının da
    materyal üzerinde sahip olduğu telif hakkı veya diğer haklardan
    dolayı kısıtlanmış olabilir. Lisans veren, her türlü değişikliğin
    işaretlenmesi veya açıklanmasını istemek de dâhil özel taleplerde
    bulunabilir. Lisanslarımız için gerekli olmamakla beraber, makul
    olduğu ölçüde bu taleplere uymanız önerilir. Kamu ile ilgili daha
    ayrıntılı hususlar:
    wiki.creativecommons.org/Considerations_for_licensees

=======================================================================

Creative Commons Atıf-AynıLisanslaPaylaş 4.0 Uluslararası Kamu Lisansı

Lisansa Konu Hakları (tanımı aşağıda verilmiştir) kullanarak, işbu
Creative Commons Atıf-AynıLisanslaPaylaş Uluslararası Kamu Lisansının
("Kamu Lisansı") şart ve koşullarına tâbi olmayı kabul ve beyan
etmektesiniz İşbu Kamu Lisansının bir sözleşme olarak yorumlanabildiği
ölçüde, işbu şart ve koşulları kabul etmeniz karşılığında size Lisansa
Konu Haklar verilmekte ve Lisans Veren size söz konusu hakları, işbu
şart ve koşullar çerçevesinde Lisans Verenin, Lisanslı Materyalin
kullanıma sunulmasından elde ettiği faydalar / menfaatler karşılığında
sunmaktadır.


Bölüm 1 -- Tanımlar.

  a. Uyarlanmış Materyal, Lisanslı Materyalden elde edilen veya
     Lisanslı Materyale Dayalı Telif Hakkı ve Benzeri Haklara tâbi
     bulunan ve Lisanslı Materyalin, Lisans Verene ait Telif Hakkı ve
     Benzeri Haklar çerçevesinde izin gerektirecek bir şekilde tercüme
     edildiği, değiştirildiği, düzenlendiği, dönüştürüldüğü veya tadil
     edildiği materyali ifade eder. İşbu Kamu Lisansı kapsamında,
     Lisanslı Materyalin bir müzik eseri, performans veya ses kaydı
     olması hâlinde, Uyarlanmış Materyal her zaman hareketli bir
     görüntü ile senkronize edildiği durumlarda üretilir / oluşur.

  b. Uyarlayan Kişi Lisansı, işbu Kamu Lisansı şart ve koşullarına
     uygun bir şekilde Uyarlanmış Materyale yapmış olduğunuz katkılar
     için sahip olduğunuz Telif Hakkı ve Benzer Haklara uyguladığınız
     lisansı ifade eder.
  
  c. BY-SA Uyumlu Lisans, creativecommons.org/compatiblelicenses
     adresinde listelenen ve bu Kamu Lisansının esas itibarıyla
     eşdeğeri olarak Creative Commons tarafından onaylanan lisansı
     ifade etmektedir.

  d. Telif Hakkı ve Benzeri Haklar, herhangi bir sınırlama olmaksızın
     performans, yayın, ses kaydı ve Nevi Şahsına Münhasır Veritabanı
     Hakları da dâhil olmak üzere, hakların nasıl etiketlendiği veya
     kategorize edildiğine bakılmaksızın telif hakkını ve/veya telif
     hakkı ile yakından ilişkili benzeri hakları ifade eder. İşbu Kamu
     Lisansı kapsamında, Bölüm 2(b)(1)-(2) de belirtilen haklar Telif
     Hakkı veya Benzeri Haklar değildir.

  e. Etkin Teknolojik Önlemler, uygun bir merciin olmadığı durumda, 20
     Aralık 1996 tarihinde kabul edilmiş olan Dünya Fikrî Mülkiyet
     Örgütü (WIPO) Telif Hakkı Sözleşmesinin 11. maddesinden ve/veya
     benzer uluslararası anlaşmalardan doğan yükümlülükleri yerine
     getiren yasalar kapsamına girmeyen önlemleri ifade etmektedir.

  f. İstisnalar ve Sınırlamalar, Lisanslı Materyalin Tarafınızca
     kullanımı için geçerli olan Telif Hakkı ve Benzeri Haklar ile
     ilgili adil kullanım (“fair use”), adil muamele (“fair dealing”)
     ve/veya diğer sınırlama veya istisnaları ifade eder.
  
  g. Lisans Unsurları, bir Creative Commons Kamu Lisansı adına
     listelenen lisans özelliklerini ifade eder. İşbu Kamu Lisansının
     Unsurları Atıf ve AynıLisanslaPaylaş’dır.

  h. Lisanslı Materyal, Lisans Verenin işbu Kamu Lisansını uyguladığı
     sanat veya edebî eseri, veritabanı veya diğer materyali ifade
     etmektedir.

  i. Lisansa Konu Haklar, Lisanslı Materyalin Sizin tarafınızdan
     kullanımı için geçerli olan ve Lisans Verenin lisans verme
     yetkisinin olduğu tüm Telif Hakkı ve Benzer Haklar ile sınırlı
     olan, işbu Kamu Lisansı şart ve koşulları çerçevesinde size
     bahşedilen hakları ifade eder.

  j. Lisans Veren, işbu Kamu Lisansı çerçevesinde bu hakları veren
     kişiyi/kişileri veya kurumu/kurumları ifade etmektedir.

  k. Paylaşım, çoğaltma, kamuya açık sergileme, performans, dağıtma,
     yayma, iletim veya ithal etme gibi her nevi şekil veya işlem ile
     materyali kamuya temin etme veya kamu bireylerinin kendilerinin
     bireysel olarak seçeceği bir yerden ve yine kendilerinin
     seçecekleri bir zamanda materyale erişebileceği şekil ve yöntemler
     de dâhil olmak üzere materyalin kamunun kullanımına sunulması
     anlamına gelmektedir.

  l. Nevi Şahsına Münhasır Veritabanı Hakları, tadil edildiği ve/veya
     yenisiyle değiştirildiği şekliyle, veritabanlarının yasal
     muhafazası hakkındaki 96/9/EC sayılı ve 11 Mart 1996 tarihli
     Avrupa Parlamentosu ve Konseyi Direktifinden doğan telif hakkı
     dışındaki diğer hakları ve dünyanın herhangi bir yerinde geçerli
     buna eşdeğer hakları ifade etmektedir.

  m. Siz ve/veya Tarafınız, işbu Kamu Lisansı çerçevesinde Lisanslı
     Hakları kullanan kişi veya kuruluşu ifade eder. Sizin/Tarafınızın
     sözcüğü de benzer bir anlamı ifade etmektedir.


Bölüm 2 -- Kapsam.

  a. Lisansın verilmesi.

       1. İşbu Kamu Lisansı şart ve koşullarına tâbi olmak üzere Lisans
          Veren, Lisans Materyaline ait Lisansa Konu Haklarını, alttaki
          şartları gerçekleyen dünya çapında geçerli, telif ücreti
          olmayan, alt lisans tanıma hakkı barındırmayan mahiyette,
          münhasır olmayan, gayri kabili rücu bir lisans vermektedir:

            A. kısmen veya tamamen Lisanslı Materyali Çoğaltmak ve
               Paylaşmak; ve

            B. Uyarlanmış Materyali üretmek, çoğaltmak veya paylaşmak.

       2. İstisnalar ve Sınırlamalar. Herhangi bir şüpheye mahal
          vermemek adına, Sizin kullanımız ile ilgili herhangi bir
          İstisna ve Sınırlamanın geçerli olduğu durumlarda işbu Kamu
          Lisansı geçerli olmayacak olup, bu lisansın şart ve
          koşullarına riayet etmeniz gerekmemektedir.

       3. Süre. İşbu kamu Lisansının süresi Bölüm 6(a) da
          belirtilmiştir.

       4. Ortam ve formatlar; teknik değişikliklere izin verilmektedir.
          Lisans Veren, gerek hâlihazırda bilinen veya bundan sonra
          geliştirilecek tüm ortam ve formatlarda Lisansa Konu Hakları
          kullanmanız ve gerektiğinde teknik değişiklikler yapmanız
          için Size yetki vermektedir. Etkin teknolojik önlemleri alt
          etmek için gerekli olan teknik değişiklikler de dâhil olmak
          üzere Lisans Veren, Lisanslı Hakları kullanmak için sizin
          teknik değişiklikleri yapmanızı önleme hak ve yetkisinden
          feragat etmekte ve böyle bir hak ve/veya yetki iddiasında
          bulunmamayı kabul etmektedir. İşbu Kamu Lisansı çerçevesinde,
          Bölüm 2(a)(4) de izin ve yetki verilmiş değişikliklerin
          yapılması, Uyarlanmış Materyal doğurmaz / oluşturmaz.

       5. Aşağı yönlü alıcılar.

            A. Lisans Veren tarafından Teklif - Lisanslı Materyal.
               Lisanslı Materyali alanlar, işbu Kamu Lisansı şart ve
               koşulları çerçevesinde Lisanslı Hakları kullanmak üzere
               Lisans Verenden otomatik olarak bir teklif almaktadır.
            
            B. Lisans Veren tarafından ek teklif - Uyarlanmış Materyal.
               Tarafınızdan Uyarlanmış Materyali alanlar, kullandığınız
               Uyarlayan Lisansının şart ve koşulları çerçevesinde
               Lisansa Konu Hakları kullanmak üzere Lisans Verenden
               otomatik olarak bir teklif almaktadır.

            C. Aşağı yönlü sınırlamanın olmayışı. Bunun herhangi bir
               Lisanslı Materyal alıcısının Lisansa Konu Hakları
               kullanımını sınırlaması hâlinde, Lisanslı Materyal
               üzerinde hiçbir ek veya farklı şart veya koşullar teklif
               edemez veya dayatamaz veya Lisanslı Materyale Etkin
               Teknolojik Önlemler uygulayamazsınız.

       6. Onaylamama. İşbu Kamu Lisansındaki hiçbir husus, Lisans Veren
          veya Bölüm 3(a)(1)(A)(i) de öngörüldüğü şekilde atıfta
          bulunacak diğer kişiler ile sizin veya kullanımınızın
          bağlantılı olduğu, size veya kullanımınıza onlar tarafından
          sponsor olunduğu, sizin veya kullanımınızın desteklendiği
          veya size veya kullanımınıza resmi bir statü verildiğini
          iddia ve ima etmeye ilişkin bir izin olarak
          yorumlanmayacaktır.

  b. Diğer haklar.

       1. Eserde değişiklik yapılmasını menetme hakkı gibi manevî
          haklar, aleniyet, gizlilik ve/veya diğer benzer şahsî haklar
          için, işbu Kamu Lisansı kapsamında lisans verilmemektedir;
          ancak, mümkün olduğu ölçüde Lisans Veren, başka türlü olmamak
          kaydıyla, yalnızca Sizin Lisansa Konu Hakları kullanabilmeniz
          için gerekli olduğu ölçüde, kendisinin sahibi olduğu bu tür
          haklardan feragat etmekte ve/veya bu tür hak iddialarında
          bulunmamayı kabul etmektedir.

       2. İşbu Kamu Lisansı kapsamında patent ve markalar için lisans
          verilmemektedir.

       3. Mümkün olduğu ölçüde Lisans Veren, gerek doğrudan gerekse
          herhangi bir gönüllü veya feragati kabil yasal veya zorunlu
          lisanslama tasarısı çerçevesinde bir meslek birliği aracılığı
          ile, Lisansa Konu Hakların kullanımı ile ilgili Sizden
          herhangi bir telif hakkı ücreti tahsil etme hakkından feragat
          etmektedir. Tüm diğer hâllerde Lisans Verenin bu tür telif
          hakkı ücretlerini tahsil etme hakkı mahfuzdur.


Bölüm 3 -- Lisans Koşulları.

Lisansa Konu Hakların tarafınızca kullanımı, aşağıdaki koşul ve
şartlara tâbidir.

  a. Atıf.

       1. Lisanslı Materyali Paylaşmanız hâlinde (değiştirilmemiş
          şekilde paylaşmanız da dâhil):

            A. Lisans Veren tarafından Lisanslı Materyal ile temin
               edildi ise, aşağıdakileri muhafaza etmelisiniz:

                 i. (belirtildi ise, takma isim de dâhil) Lisans Veren
                    tarafından talep edilebilecek herhangi bir makul
                    yolla, Lisanslı Materyalin sahibi/sahiplerinin ve
                    belirtilmiş diğer alıntı yapılacak kişilerin
                    kimliği;

                ii. telif hakkı bildirimi;

               iii. bu Kamu Lisansına atıfta bulunan bir bildirim;

                iv. garanti reddine atıfta bulunan bir bildirim;

                 v. mümkün olduğu ölçüde Lisanslı Materyal için URI
                    veya bağlantı adresi;

            B. Lisanslı materyalde değişiklik yapıp yamadığınızı
               belirtmeli ve daha önce yapılmış değişikliklere ilişkin
               bilgileri korumalı; ve

            C. Lisanslı Materyalin işbu Kamu Lisansı kapsamında
               lisanslı olduğunu belirtmeli ve Kamu Lisansı metnini
               veya Kamu Lisansı URI veya bağlantı adresi vermelisiniz.

       2. Lisanslı Materyali Paylaştığınız ortam, araç veya bağlama
          bağlı olarak, makul herhangi bir surette Bölüm 3(a)(1) de
          belirtilmiş koşulları yerine getirebilirsiniz. Örneğin,
          gerekli bilgileri ihtiva eden bir kaynağın URI veya bağlantı
          adresi belirterek, koşulları yerine getirmek makul olabilir.

       3. Lisans Veren tarafından talep edilmesi hâlinde, makul surette
          uygulanabilir olduğu ölçüde, Bölüm 3(a)(1)(A) da gerekli
          kılınan bilgileri kaldırmalısınız.

  b. AynıLisanslaPaylaş.

     Bölüm 3(a) da belirtilen şartlara ek olarak, Ürettiğiniz
     Uyarlanmış Materyali Paylaşmanız hâlinde, aşağıdaki şartlar da
     geçerli olacaktır.

       1. Kullandığınız Uyarlayan Lisansı, aynı Lisans Unsurlarına
          sahip bir Creative Commons lisansı olmalıdır, bu sürüm veya
          sonraki bir sürüm veya BY-SA Uyumlu Lisans olmalıdır.

       2. Kullandığınız Uyarlayan Lisansı metnini veya URI veya
          bağlantısı adresi vermelisiniz. Uyarlanmış Materyali
          Paylaştığınız ortam, araç veya bağlama bağlı olarak, makul
          herhangi bir surette bu koşulu yerine getirebilirsiniz.

       3. Kullandığınız Uyarlayan Lisansı kapsamında tanınan hakların
          kullanımını sınırlayacak şekilde, Uyarlanmış Materyal
          üzerinde hiçbir ek veya farklı şart veya koşul teklif edemez
          veya dayatamaz veya Uyarlanmış Materyale Etkin Teknolojik
          Önlemler uygulayamazsınız.


Bölüm 4 -- Nevi Şahsına Münhasır Veritabanı Hakları.

Lisansa Konu Haklar, Lisanslı Materyali Kullanımınız için geçerli Nevi
Şahsına Münhasır Veritabanı haklarını da kapsadığı durumlarda:

  a. herhangi bir şüpheye mahal vermemek adına, Bölüm 2(a)(1) de size,
     veritabanı içeriğinin tamamını veya mühim bir kısmını çıkartma,
     tekrar kullanma, çoğaltma ve Paylaşma hakkı bahşetmektedir;

  b. Veritabanı içeriğinin tümünü veya önemli bir kısmını Nevi Şahsına
     Münhasır Veritabanı Haklarınızın olduğu bir veritabanına dâhil
     etmeniz durumunda, Bölüm 3(b) nin amaçları da dâhil, Nevi Şahsına
     Münhasır Veritabanı Haklarınızın olduğu veritabanı (münferit
     içerikleri hariç) Uyarlanmış Materyal teşkil edecektir; ve

  c. Veritabanı içeriğinin tamamını veya önemli bir kısmını Paylaşmanız
     durumunda Bölüm 3(a) daki şartlara uymanız mecburidir.

Herhangi bir şüpheye mahal vermemek adına, Bölüm 4, Lisansa Konu
Hakların diğer Telif Hakkı ve Benzer Hakları kapsadığı durumlarda Kamu
Lisanslı çerçevesinde tâbi olduğunuz Yükümlülükleri tamamlayıcı
mahiyette olup, bu Yükümlülüklerini yerini almamaktadır.


Bölüm 5 -- Garanti Reddi ve Sorumluluk Tahdidi.

  a. LİSANS VEREN TARAFINDAN AYRICA TAAHHÜT EDİLMEDİĞİ SÜRECE, MÜMKÜN
     OLDUĞU ÖLÇÜDE LİSANS VEREN, LİSANSLI MATERYALİ OLDUĞU GİBİ VE
     KULLANILABİLİR OLDUĞU ŞEKİLDE SUNMAKTA OLUP, ZIMNÎ, SARİH, YASAL
     VEYA DİĞER TÜRLÜ LİSANSLI MATERYALLER İLE İLGİLİ HİÇBİR BEYAN VE
     TAAHHÜTTE BULUNMAMAKTADIR. BUNA, HERHANGİ BİR SINIRLAMA
     OLMAKSIZIN, MÜLKİYET HAKKI, TİCARETE ELVERİŞLİLİK, BELİRLİ BİR
     AMACA UYGUNLUK, İHLAL DURUMUNUN OLMAMASI, GİZLİ VEYA DİĞER
     KUSURLARIN OLMAYIŞI, DOĞRULUK VEYA GEREK BİLİNEN GEREK FARK
     EDİLEBİLİR HATANIN VAR OLDUĞU VEYA OLMADIĞINA DAİR GARANTİ VE
     TAAHHÜTLER DE DÂHİLDİR. GARANTİ REDDİNE KISMEN VEYA TAMAMEN İZİN
     VERİLMEDİĞİ DURUMLARDA, İŞBU GARANTİ REDDİ SİZİN İÇİN GEÇERLİ
     OLMAYABİLİR.

  b. MÜMKÜN OLDUĞU ÖLÇÜDE, LİSANS VERENE BU TÜR KAYIP, MASRAF, GİDER,
     ZARAR VE/VEYA KUSURLARIN OLABİLECEĞİ HAKKINDA BİLGİ VERİLMİŞ OLSA
     DÂHİ, İŞBU KAMU LİSANSINDAN VEYA LİSANSLI MATERYALİN KULLANIMINDAN
     DOĞAN HİÇBİR DOĞRUDAN ÖZEL, DOLAYLI, ARIZÎ, MÜTEVELLİT, CEZAÎ VEYA
     CEZAÎ TEMİNAT VEYA HUKUKSAL TEORİ KAPSAMINDA VEYA DİĞER ZAYİAT,
     MASRAF VEYA GİDERLERDEN DOLAYI (HERHANGİ BİR SINIRLAMA OLMAKSIZIN
     İHMAL DE DÂHİL) LİSANS VEREN SİZE KARŞI HİÇBİR ŞEKİLDE MESUL
     OLMAYACAKTIR. SORUMLULUK TAHDİDİNE KISMEN VEYA TAMAMEN İZİN
     VERİLMEDİĞİ DURUMLARDA, İŞBU TAHDİT / SINIRLAMA SİZİN İÇİN GEÇERLİ
     OLMAYABİLİR.

  c. Yukarıda öngörülen garanti reddi ve sorumluluk tahdidi, mümkün
     olduğu ölçüde, mutlak bir sorumluluk reddi veya sorumluluktan
     feragatte reddine en yakın şekilde yorumlanacaktır.


Bölüm 6 -- Süre ve Fesih.

  a. İşbu Kamu Lisansı, bu çerçevede lisans verilen Telif Hakkı ve
     Benzeri Hakların süresi boyunca geçerli olacaktır. Ancak, bu Kamu
     Lisansına uymadığınız takdirde, Kamu Lisansı çerçevesinde sahip
     olduğunuz haklar otomatik olarak feshedilecek ve sona erecektir.

  b. Lisanslı Materyali kullanma hakkınızın 6(a) numaralı Madde
     kapsamında feshedilmesi durumunda:

       1. İhlali tespitinizden sonra ihlalin 30 gün içerisinde
          düzeltilmesi koşuluyla, ihlalin düzeltildiği tarih itibariyle
          otomatik olarak veya

       2. Lisans Veren tarafından açıkça hakların iade edilmesi üzerine
          hakkınız iade edilecektir.

     Herhangi bir şüpheye mahal vermemek adına, 6(b) numaralı bu Bölüm,
     işbu Kamu Lisansının tarafınızca ihlal edilmesi ile ilgili Lisans
     Verenin sahip olabileceği düzeltme veya kanunî yollara başvurma
     haklarına halel getirmez.

  c. Herhangi bir şüpheye mahal vermemek adına Lisans Veren, ayrı şart
     veya koşullar altında da Lisanslı Materyali sunabilir veya her
     zaman Lisanslı Materyalin dağıtımını durdurabilir; ancak, öyle
     yapması işbu Kamu Lisansını feshetmeyecektir.

  d. 1, 5, 6, 7 ve 8 numaralı Bölümler işbu Kamu Lisansının
     feshedilmesinden sonra da yürürlükte kalacaktır.


Bölüm 7 -- Diğer Şart ve Koşullar.

  a. Açıkça kabul edilmedikçe Lisans Veren, Sizin tarafınızdan
     iletilebilecek ek veya farklı şart ve koşullara tâbi olmayacaktır.

  b. Lisanslı Materyalin kullanımına dair burada belirtilmemiş her nevi
     bir düzenleme, mutabakat veya anlaşma, işbu kamu Lisansının şart
     ve koşullarından ayrı ve bağımsızdır.


Bölüm 8 -- Yorum.

  a. Herhangi bir şüpheye mahal vermemek adına işbu Kamu Lisansı, bu
     Kamu Lisansı kapsamında herhangi bir izin almaksızın yasal olarak
     mümkün olan Lisanslı Materyalin kullanımını herhangi bir şekilde
     azaltmamakta, sınırlamamakta, kısıtlamamakta veya herhangi bir
     şart getirmemekte olup, bu şekilde de yorumlanmayacaktır.

  b. Mümkün olduğu ölçüde, işbu Kamu Lisansının herhangi bir hükmünün
     icra mevkiinden yoksun sayılması durumunda, söz konusu hüküm,
     geçerli hale getirmek ve icra edilebilirlik kazandırmak için
     gereken asgari ölçüde otomatik olarak tadil edilecektir. Hükmün
     tadil edilememesi durumunda ise, kala şartlar ve koşulların
     uygulanabilirliğine halel getirmeksizin söz konusu hüküm işbu Kamu
     Lisansından çıkartılacaktır.

  c. Bu Kamu Lisansının hiçbir hükmü veya koşulundan feragat
     edilmeyecek olup, Lisans Veren tarafından açıkça kabul
     edilmedikçe, şart ve koşullara uyulmamasına rıza
     gösterilmeyecektir.

  d. Herhangi bir yargı dairesi veya merciinin yasal muamelelerinden
     doğanlar da dâhil olmak üzere, İşbu Kamu Lisansında anılan hiçbir
     husus, Lisans Veren veya Sizin için bağlayıcı ve geçerli olan
     hiçbir imtiyaz veya ayrıcalık ile ilgili bir sınırlama veya
     feragat teşkil etmemektedir veya bu şekilde yorumlanmayacaktır.


=======================================================================

Creative Commons, kamu lisanslarına taraf değildir. Buna karşın
Creative Commons, kamu lisanlarından birini yayınladığı materyallere
uygulamayı seçebilir ve bu tür durumlarda, "Lisans Veren" sayılacaktır.
Kamu lisanslarının metni, CC0 Public Domain Dedication altında kamu
malına özeldir. Materyalin, bir Creative Commons kamu lisansı veya CC0
Public Domain Dedication. Materyalin, bir Creative Commons kamu lisansı
veya creativecommons.org/policies internet adresinde yayınlanmış olan
Creative Commons politikalarının izin verdiği başka şekilde
paylaşıldığının kamuya bildirilmesi şeklindeki sınırlı amaç hariç,
herhangi bir sınırlama olmaksızın, kamu lisanslarından herhangi birinde
yapılan her nevi değişiklik veya lisanslı materyalin kullanımına dair
diğer düzenleme, mutabakat ve anlaşmalar ile bağlantılı olarak
kullanılması da dâhil olmak üzere Creative Commons, önceden kendi
yazılı rızası olmaksızın "Creative Commons" ticarî markasının veya
Creative Commons’a ait diğer ticarî marka veya logonun kullanımına izin
veya yetki vermemektedir. Herhangi bir şüpheye mahal vermemek adına,
mezkur paragraf, kamu lisanslarının bir parçasını teşkil etmemektedir.

Creative Commons ile creativecommons.org üzerinden iletişim kurabilir.